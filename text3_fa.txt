<b>
به پادکست Sori Nori خوش آمدید. امروز من با برایان یونکر-لاکوتا از آمریکا اینجا هستم. او هم یک خواننده عالی و هم یک نوازنده گیتار عالی است. من بیشتر شنیده ام که او موسیقی ایرلندی و کانتری می خواند که واقعاً یکی از سبک های موسیقی مورد علاقه من است.
سلام برایان ، ممنون که امروز اینجا با من هستید.
</b>
سلام علی، خوشحالم که اینجا هستم.
<b>
من می خواهم بدانم که در آمریکا چه فرصتهایی برای یادگیری موسیقی و ساز برای کودکان وجود دارد؟
</b>
من فکر می کنم این واقعا بستگی به این دارد که در چه شرایطی بزرگ شده باشی. شاید من فقط بتوانم در مورد تجربه خودم صحبت کنم. در کل ما در مدرسه یک برنامه موسیقی داریم. به خصوص در مدرسه ابتدایی شروع کردم که فلوت رکوردر یاد بگیرم که نوعی فلوت پلاستیکی است و شش سوراخ روی آن است. در کل ما شروع کردیم اصول ابتدایی موسیقی مثل تقیسم بندی نت ها، استراحت و نحوه خواندن نت موسیقی را یاد بگیریم. تا یازده سالگی همه باید این دوره را بگذرانند و بعد از آن اختیاری است.
<b>
وقتی در مورد موسیقی در مدرسه ابتدایی یا بعد از آن صحبت می کنی، منظورت موسیقی کلاسیک است، یا موسیقی کانتری یا دقیقاً چه نوع موسیقی است؟
</b>
نمی گویم این به معنای موسیقی کلاسیک یا کانتری است. اول از همه تئوری موسیقی را یاد میگیریم. همانطور که گفتم من با فلوت شروع کردیم و با نواختن "مری یه بره داشت" و "ردیف ردیف قایق خود را ردیف کن" و در کل قطعات موسیقی معروفی که همه می دانند ادامه دادم. به طور کلی به کودکان آموزش می دهند که ریتم چیست و گام و جای هفت نت در موسیقی چیست.
<b>
چگونه به آهنگ های محلی، موسیقی کانتری و آهنگ های ایرلندی علاقه مند شدید؟
</b>
سوال خوبی است. به نظر خودم به خاطر پیشنیه خانوادگی ام بود. مادرم ایرلندی کانادایی است. پدربزرگ و مادربزرگ من ایرلندی هستند. در نتیجه من همیشه آهنگهای ایرلندی را بارها و بارها شنیده ام. من همیشه از نوع داستان پردازی این نوع موسیقی ها خوشم می آمد، اماهمچنین به نظرم این آهنگ ها بسیار سرگرم کننده هستند و موسیقی کشور آمریکا نیز خیلی تحت تأثیر این موسیقی ایرلندی قرار گرفته است، به خاطر همه مهاجرانی که در اواخر سال 1800 و اوایل سال 1900 به آمریکا آمدند. بنابراین، موسیقی ایرلندی و موسیقی کانتری دو ژانر مرتبط موسیقی هستند.
<b>
آره موافقم. بنابراین، این می تواند چیزی باشد که سبک موسیقی که می نوازی را تحت تأثیر قرار داده باشد.
</b>
منظورتان قرار گرفتن در معرض موسیقی ایرلندی است.
<b>
آره. دقیقاً از طرف مادرت.
</b>
بله ، فکر می کنم قطعاً اینگونه بوده است. من همیشه موسیقی متنوعی گوش می دادم، راک و پاپ، و در واقع با موسیقی از دهه های60 و 70 از پدرم شروع کردم، اما من فکر می کنم موسیقی ایرلندی مطمئنا در سلیقه من در آنچه دوست دارم خودم بنوازم تأثیر گذاشته است.
<b>
می فهمم. یک بار به من گفتی که آواز اپرا هم خواندی. این تجربه مطالعه آواز اپرا به دلیل خاص بودن چگونه بود و چگونه به این سمت رسیدید؟
</b>
سوال بسیار خوبی است. من آواز اپرا را با نواختن گیتار شروع کردم. من در اردوی پیشاهنگی پسران بودم و بعضی از مردم گیتار داشتند و من فکر کردم که خیلی عالی است و تابستان سال بعد با گیتار خودم آمدم و آن را یاد گرفتم. من همچنین شروع به نوشتن آهنگ کردم. اما می دانی، من در حال نواختن و خواندن آهنگ در اتاق خوابم بودم که مادرم خواندن من را شنید و به من گفت من به احتیاج دارم که آموزش آواز ببینم. می توانی بگویید مثبت یا منفی است اما به هر حال او مرا پیش یک معلم آواز رساند که آواز من را بسیار بهبود بخشید. او یک خواننده آموزش دیده کلاسیک بود و من را به جهان موسیقی کلاسیک و موسیقی نمایشی مثل اپرا علاقه مند کرد.
<b>
آیا می توان گفت که بعد از این به موسیقی کلاسیک بیشتری گوش دادی؟
</b>
قطعاً من هرگز شنونده موسیقی کلاسیک مشتاقی نبودم. من از طریق معلم موسیقی خود با موسیقی کلاسیک آشنا شدم و تقریبا دو سال وقتی در دانشگاه میامی اپرا می خواندم به آن وارد شدم.
<b>
بنابراین ، شاید برای شنوندگان ما جالب باشد که بدانند شخصاً چه نوع موسیقی را گوش می دی. می توانی از هر نوع موسیقی که گوش می دی چند اسم هم بیاری.
</b>
حتما. من موسیقی راک آکوستیک و همچنین موسیقی سنتی را نیز دوست دارم. یک خواننده آکوستیک راک وجود دارد که در واقع آلبوم جدیدش هم تازه بیرون آمده که من خیلی دوست دارم. نام هنری او چشمان روشن است. او یک نوع ترانه سرایی بسیار داستانی دارد که من واقعاً آن را دوست دارم. شاید این همان چیزی است که من واقعاً بیشتر دوست دارم زیرا به عنوان مثال هانک ویلیام را نیز همچنین دوست دارم. او بسیار مشهور بود مخصوصاسال های 95 یا 96. هر دو این نوع جنبه قصه گویی را دارند.
<b>
جالبه. موسیقی کلاسیک گوش می دی؟
</b>
موسیقی کلاسیک گوش می دهم. خیلی پیش می آد که به الکسا بگم برای موسیقی کلاسیک پخش کند. من اپرا را هم خیلی دوست دارم. وقتی در برلین بودم بیشتر اوقات به اپرایی در برلین می رفتم. می تونم بگم که در موسیقی کلاسیک بیشتر موسیقی های مربوط به دوره رمانتیک را مثل اپرای پوچینی دوست دارم. 
<b>
شاید "توراندوت" را از زبان پوچینی شنیده باشی. برای من خیلی جذابه.
</b>
بله، یک مورد عالی است.
<b>
عالی.می دانم که اسپانیایی و آلمانی را نیز بسیار خوب صحبت می کنی، آیا موسیقی اسپانیایی یا آلمانی را نیز گوش می دهی؟ یا حتی ممکن است به این زبان ها آواز بخوانی؟
</b> 
بله، من می توانم به این زبانها آواز بخوانم. اولین زبان خارجی من اسپانیایی بود و بسیاری آهنگ های خوب اسپانیایی مثل سالساها وجود دارد. وقتی به اسپانیا رفتم موسیقی ها بیشتری را هم کشف کردم. آنجا فهمیدم که موسیقی راک و انواع موسیقی فلامنکو حتی بیشتر گوش داده می شود. من قبلا به اسپانیایی آواز خواندم. من فکر می کنم این واقعا به یادگیری تلفظ زبان کمک می کند زیرا باید روی موسیقی و نت تمرکز میکردم و این سبب می شود که نسبت به تلفظ کلمات آگاهی زیادی پیدا کنم.
<b>
دقیقا. می توانی گیتار فلامنکو هم بنوازید؟
</b>
نه، نمی توانم. خیلی دوست دارم اما به کار زیادی نیاز دارد.
<b>
عالی. به یاد ماندنی ترین تجربه در زندگی حرفه ای موسیقی تو چه بوده است. 
</b>
پرسش جالبی است. خیلی خوش گذشت که یکبار دور هم جمع شدیم و در یک گروه موسیقی با هم نوازندگی کردیم. در کل تجربه های مورد علاقه من از نظر موسیقی تجربه هایی هست که با افرادی که از موسیقی استقبال می کنند دور هم جمع شویم. حتی شاید به طور ایده آل با هم موسیقی بنوازیم و بخوانیم. من سال گذشته در یک کافه ایرلندی یک کنسرت مردمی ایرلندی داشتم و در این کنسرت شعرهایی که می خواندم را در بین مردم پخش کردهبودم و بسیار خوب نتیجه گرفت. می دونی، این برای من مهم است که در فضایی که مردم دور هم هستند و چیزی می خورند و مینوشند و با آهنگ من هم آوازی می کنند.
<b>
یک سوال کوتاه آیا این درست است که این آهنگ های ایرلندی باید دورهم با مردم خوانده شود، برای مثال کسی گیتار  می نوازد و مردم با هم آواز می خوانند.
</b>
آره. در ایرلند، یه فرنگی به اسم سشن هست که دقیقا همینجور هست. حتی در همین آلمان که من در آن زندگی می کنم، جلسات ایرلندی زیادی وجود دارد که در آن پنج و شش نوازنده پشت میز نشسته اند و هر یک آهنگی را اجرا می کنند و دیگران اگر متن را بدانند، بداهه با آهنگ میخوانند. نکته جالب در مورد موسیقی محلی این است که یک مجموعه رپرتوار از پنجاه یا صد آهنگ وجود دارد که بیشتر مردم متن آن را می دانند و می توانند هم خوانی کنند. این یک رویداد بسیار صمیمی است.
<b>
فکر می کنی چگونه می توانی حرفه موسیقی خود را در کنار شغل خود به عنوان یک زبان شناس محاسباتی مدیریت کنی؟
</b>
قرار دادن هر دو زیر یک کلاه ممکن است دشوار باشد اما یکی از نکات خوب در مورد موسیقی ایرلندی و موسیقی محلی و همچنین یکی از دلایل من برای تخصص در این موسیقی در میان دیگر موسیقی های ممکن این است که نواختن برخی از این آهنگ ها بسیار آسان است. خیلی در ساختارهای آکورد شبیه به هم هستند و آهنگ ها نیز به طور کلی ساده هستند. به همین دلیل است که آنها بسیار آواز پذیر هستند. من طی این سالها با نواختن رپرتوار ساختم اما آماده شدن برای کنسرت هم بسیار آسان است. من هفته ای دو بار این آهنگ ها را تمرین می کنم. قبل از کنسرت البته کمی تمریناتم را بیشتر می کنم. در نهایت مثل تمام کسانی که به کافه می روند من هم می روم فقط فرقش اینه که من گیتار خود را هم می برم و زمان خوبی برای آدم ها می سازم.
<b>
بله دقیقا. حق داری این نوع موسیقی می تواند کاری باشد که بشه علاوه بر کارهای دیگر انجام داد. اگر بخواهی موسیقی کلاسیک بنوازی ممکن است به تمرین بیشتری نیاز داشته باشی. بنابراین، در واقع، برای آخرین سوال، دوست دارم رویاهای آینده و کارهایی را که می خواهی در پنج سال آینده انجام بدی را بدانم؟
</b>
آره من از پنج سال گذشته به صورت انفرادی نوازندگی کردم زیرا راحت تر میشه هماهنگی کرد.اما من واقعاً دوست دارم خواننده های دیگری پیدا کنم که با آنها  آواز بخوانم و هارمونی های خوبی ایجاد شود. به دلایلی یافتن خواننده به نوعی دشوار است. حتی بهتر اگه بشه خواننده ای ‌پیدا کرد که در کنار خوانندگی سازهای کوپه ای هم بنوازد، این باعث می شود که مردم از دیدن دو نفر روی صحنه بیشتر خوشحال شوند. ایجاد انگیزه در مردم برای آمدن و لذت بردن از موسیقی آسان تر خواهد بود.
<b>
بله می فهمم. فکر می کنم یک بار کنسرتی داشتی که با همکار خود آواز خواندی. من ویدئویی هم از آن دیدم و بسیار جالب بود. عالی، من این مصاحبه را خیلی دوست داشتم و یکی از موسیقی هات را در پایان پادکست قرار می دهم. ممنون برایان.
</b>
